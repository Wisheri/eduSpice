---
layout: newsletter
title: Joulukuu 2015
---

# Kuulumisia Futuricen Spice Edu -projektista!

## Pikajohdanto

Futurice Oy on suomalainen ohjelmistoyhtiö. Meillä on yhteiskuntavastuuohjelma, Spice Program, jonka puitteissa työntekijämme parantavat maailmaa. Edu-puolella keskitymme edistämään ohjelmoinnin ja muun digitaalisen osaamisen opettamista peruskouluissa ja muutenkin. Tällä toiminnalla ei ole kaupallisia tavoitteita - emme yritä myydä mitään muuta kuin avointa ideologiaa.

Tuottamiamme materiaaleja ja ideoita kootaan tänne:

[http://futurice.github.io/eduSpice/](http://futurice.github.io/eduSpice/)

## Koodiklubi

![Koodiklubi]({{site.baseurl}}/assets/img/codeclub.JPG)

Vedimme syksyllä koodiklubia yläasteikäisille, jossa opetimme heille Python-ohjelmointikieltä matemaattisten konseptien kautta. Kerhossa käyttämämme oppimateriaali löytyy alla olevasta linkistä ja on myös vapaasti käytettävissä.

[https://codeclub.firebaseapp.com/](https://codeclub.firebaseapp.com/)

Opiskelua elävöitetään laatimalla harjoituksia, joissa koodauksen tuotos piirtää jotain tai ohjaa robottia. Geometrian, trigonometrian tai jopa avaruusgeometrian opiskeluun löytyy kummasti innostusta, kun sitä tarvitaan rullaavan tai lentävän esineen pilotointiin.

Video oppilaan tekemästä harjoitustyöstä, missä ohjelmallisesti piirretään matemaattisia kaavoja käyttäen monimutkainen kuvio:

## Koodikoulu

![Koodikoulu]({{site.baseurl}}/assets/img/codeschool.jpg)

Olimme syksyllä mukana myös rakentamassa uutta Koodikoulu.fi:tä. Palvelun kautta voi ilmoittaa järjestettävistä Koodikouluista ja ilmoittautua niihin. Sivuille on koottu myös kattava linkkilista, joka kannattaa katsoa läpi.

http://www.koodikoulu.fi/

Olemme sopineet Tiedekeskus Heurekan kanssa koodikoulu-yhteistyöstä ensi vuodelle ja keskustelemme mahdollisuuksista opettaa heidän kanssaan ohjelmoinnin perusasioita myös opettajille ja muille aikuisille.


## Mentorointi

Työntekijöitämme kannustetaan valmentamaan peruskoulun opettajia ohjelmointiin ja digitaalisuuteen liittyen. Tuemme tätä vapaa-ajan aktiviteettia rahallisesti. Ensimmäinen kokeilu oli käynnissä tänä syksynä ja opettajat yhdessä mentorin kanssa loivat tehtäviä, joita koko koulu voi käyttää. Resurssimme ovat rajalliset, mutta mentorointia kaipaavien kannattaa ottaa meihin yhteyttä.

## Ota yhteyttä!

Mikäli mieltäsi askarruttaa jokin kysymys ohjelmointii liittyen, voit kysyä sitä meiltä. Kokoamme kysymyspankkia myös sivuillemme, josta voit löytää vastauksia myös muiden kysymiin kysymyksiin. [Voit jättää oman kysymyksesi täällä.](http://goo.gl/forms/HS3Ujeh0ks)

Voit olla meihin myös suoraan yhteydessä: spice ( at ) futurice.com

Tätä viestiä saa jakaa vapaasti kaikille aiheesta kiinnostuneille. Spice Edu -aktiviteetit jatkuvat myös ensi keväänä ja pidämme teidät ajan tasalla niistä.

# Haluamme kiittää yhteistyöstä ja toivottaa hyvää joulunaikaa!
